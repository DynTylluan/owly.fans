<!DOCTYPE html>
<html lang="en">
    <head>
    <title>LI&#x10A;ENZJA PUBBLIKA TAL-UNJONI EWROPEA v. 1.2 | OWLY.FANS</title>
	<meta charset="utf-8">
    <meta itemprop="name"           content="OWLY.FANS">
    <meta property="og:title"       content="OWLY.FANS">
    <meta itemprop="description"    content="OWLY.FANS">
    <meta name="description"        content="OWLY.FANS">
    <meta property="og:description" content="OWLY.FANS">
    <meta name="keywords"           content="owly, cass python, neocities, neozones, brit, uk, archive, site ran by a stud, england, wales">
    <meta property="og:site_name"   content="LI&#x10A;ENZJA PUBBLIKA TAL-UNJONI EWROPEA v. 1.2 | OWLY.FANS">
    <meta property="og:type"        content="website">
    <meta property="og:image"       content="https://owly.fans/floppy.png">
    <meta property="og:url"         content="https://owly.fans">
    <meta name="referrer"           content="no-referrer-when-downgrade">
	<link rel="shortcut icon" type="image/x-icon" href="../../favicon.ico">
	<a class="account-link" rel="me" href="https://digipres.club/@Owly"></a><link rel="me" href="https://github.com/DynTylluan"><link rel="me" href="https://github.com/NeoZones"><link rel="me" href="mailto:owlgal69@protonmail.com"><link rel="me" href="https://owly.fans"><link rel="me" href="https://owlyfans.neocities.org"><meta content="#9B4F96" data-react-helmet="true" name="theme-color" />
    <link rel="stylesheet" href="../../style_nobg.css">
    </head>
    <body><h1>LI&#x10A;ENZJA PUBBLIKA TAL-UNJONI EWROPEA v. 1.2</h1><hr><div class="tag">
<img src="../../emoji/people_animals/creatures/birds/owl/u1f989_u1f573-ufe0f.png" align=left hspace=15 vspace=5 width="70" height="70" title="An emoji of an owl sticking their head out of a hole." alt="An emoji of an owl sticking their head out of a hole.">
<h3><p>There is an English version of this!</p></h3>
		<p>If you were somehow unable to tell, the text on this page is not in English - there is an <a href="../eupl1_2">English language version of this text</a>.</p>
	</div><p><tt>LI&#x10A;ENZJA PUBBLIKA TAL-UNJONI EWROPEA v. 1.2 <br>
EUPL &#xA9; L-Unjoni Ewropea 2007, 2016 <br>
Din il-Li&#x10B;enzja Pubblika tal-Unjoni Ewropea (l-&#x201C;EUPL&#x201D;) tapplika g&#x127;ax-Xog&#x127;ol (kif definit hawn ta&#x127;t) li ji&#x121;i pprovdut skont it-termini ta&#x27; din il-Li&#x10B;enzja. Kwalunkwe u&#x17C;u tax-Xog&#x127;ol, g&#x127;ajr kif awtorizzat permezz ta&#x27; din il-Li&#x10B;enzja, huwa pprojbit (sakemm tali u&#x17C;u ma jkunx kopert bid-drittijiet tal-awtur tax-Xog&#x127;ol). Ix-Xog&#x127;ol huwa pprovdut skont ir-rekwi&#x17C;iti ta&#x27; din il-Li&#x10B;enzja meta l-Awtorit&#xE0; li to&#x127;ro&#x121; il-Li&#x10B;enzja (kif definita hawn ta&#x127;t) tkun &#x127;ar&#x121;et l-avvi&#x17C; li &#x121;ej immedjatament wara li jkun in&#x127;are&#x121; l-avvi&#x17C; tad-drittijiet tal-awtur g&#x127;ax-Xog&#x127;ol: <br>
                       Mog&#x127;ti li&#x10B;enzja f&#x27;konformit&#xE0; mal-EUPL <br>
jew tkun esprimiet b&#x27;xi mod jew ie&#x127;or ix-xewqa li tag&#x127;ti li&#x10B;enzja f&#x27;konformit&#xE0; mal-EUPL.<br>
<br>
1.Definizzjonijiet<br>
F&#x27;din il-Li&#x10B;enzja, it-termini li &#x121;ejjin g&#x127;andhom dawn it-tifsiriet:  <br>
&#x2014; &#x201C;Il-Li&#x10B;enzja&#x201D;:din il-Li&#x10B;enzja.  <br>
&#x2014; &#x201C;Ix-Xog&#x127;ol Ori&#x121;inali&#x201D;:is-softwer distribwit u/jew ikkomunikat mill-Awtorit&#xE0; li to&#x127;ro&#x121; il-Li&#x10B;enzja skont din il- Li&#x10B;enzja, disponibbli b&#x127;ala Kodi&#x10B;i tas-Sors u wkoll b&#x127;ala Kodi&#x10B;i E&#x17C;egwibbli, skont il-ka&#x17C;.  <br>
&#x2014; Xog&#x127;lijiet Derivattivi:ix-xog&#x127;lijiet jew softwer li jistg&#x127;u jin&#x127;olqu mid-Detentur tal-Li&#x10B;enzja, ibba&#x17C;ati fuq ix-Xog&#x127;ol Ori&#x121;inali jew modifiki tieg&#x127;u. Din il-Li&#x10B;enzja ma tiddefinix sa fejn bi&#x10B;&#x10B;a xog&#x127;ol g&#x127;andha tkun modifikata jew dipendenti fuq ix-Xog&#x127;ol Ori&#x121;inali sabiex ti&#x121;i kklassifikata b&#x127;ala Xog&#x127;ol Derivattiv; dan ji&#x121;i determinat bil-li&#x121;i dwar id-drittijiet tal-awtur applikabbli fil-pajji&#x17C; imsemmi fl-Artikolu 15.  <br>
&#x2014; &#x201C;Ix-Xog&#x127;ol&#x201D;:ix-Xog&#x127;ol Ori&#x121;inali jew ix-Xog&#x127;lijiet Derivattivi tieg&#x127;u.  <br>
&#x2014; &#x201C;Il-Kodi&#x10B;i tas-Sors&#x201D;:l-g&#x127;amla tax-Xog&#x127;ol li tista&#x27; tinqara&#x27; mill-bniedem li hija l-aktar wa&#x127;da konvenjenti g&#x127;an-nies biex jistudjawha u jimmodifikawha.  <br>
&#x2014; &#x201C;Il-Kodi&#x10B;i E&#x17C;egwibbli&#x201D;:kwalunkwe kodi&#x10B;i li &#x121;ie mi&#x121;bur b&#x27;mod &#x121;enerali u li huwa intenzjonat li ji&#x121;i interpretat minn kompjuter b&#x127;ala programm.  <br>
&#x2014; &#x201C;L-Awtorit&#xE0; li to&#x127;ro&#x121; il-Li&#x10B;enzja&#x201D;:il-persuna naturali jew legali li tiddistribwixxi u/jew tikkomunika x-Xog&#x127;ol permezz tal-Li&#x10B;enzja.  <br>
&#x2014; &#x201C;Il-Kontributur(i)&#x201D;:kwalunkwe persuna naturali jew legali li timmodifika x-Xog&#x127;ol permezz tal-Li&#x10B;enzja, jew inkella tikkontribwixxi g&#x127;all-&#x127;olqien ta&#x27; Xog&#x127;ol Derivattiv.  <br>
&#x2014; &#x201C;Id-Detentur tal-Li&#x10B;enzja&#x201D; jew &#x201C;Inti&#x201D;:kwalunkwe persuna naturali jew legali li tu&#x17C;a x-Xog&#x127;ol skont ir-rekwi&#x17C;iti tal- Li&#x10B;enzja.  <br>
&#x2014; &#x201C;Distribuzzjoni&#x201D; jew &#x201C;Komunikazzjoni&#x201D;:kwalunkwe azzjoni ta&#x27; bejg&#x127;, g&#x127;oti, self, kiri, distribuzzjoni, komunikazzjoni, tra&#x17C;missjoni, jew inkella b&#x27;modi o&#x127;ra t-tqeg&#x127;id g&#x127;ad-dispo&#x17C;izzjoni ta&#x27; kwalunkwe persuna o&#x127;ra naturali jew legali ta&#x27; kopji tax-Xog&#x127;ol, onlajn jew offlajn, jew l-g&#x127;oti ta&#x27; a&#x10B;&#x10B;ess g&#x127;all-funzjonalitajiet essenzjali tax-Xog&#x127;ol lil kwalunkwe persuna o&#x127;ra naturali jew legali. <br>
<br>
2.L-ambitu tad-drittijiet mog&#x127;tija bil-Li&#x10B;enzja <br>
L-Awtorit&#xE0; li to&#x127;ro&#x121; il-Li&#x10B;enzja b&#x27;dan Lilek tag&#x127;tik li&#x10B;enzja li tista&#x27; tintu&#x17C;a madwar id-dinja kollha, &#x127;ielsa mid-dritt tal- awtur, mhux esklussiva, li&#x10B;enzja subli&#x10B;enzjabbli biex tag&#x127;mel dan li &#x121;ej, g&#x127;at-tul ta&#x27; &#x17C;mien stipulat tad-drittijiet tal-awtur mog&#x127;tija lix-Xog&#x127;ol Ori&#x121;inali: <br>
&#x2014; tu&#x17C;a x-Xog&#x127;ol fi kwalunkwe &#x10B;irkustanza u g&#x127;al kull u&#x17C;u, <br>
&#x2014; tirriprodu&#x10B;i x-Xog&#x127;ol, <br>
&#x2014; timmodifika x-Xog&#x127;ol, u tag&#x127;mel Xog&#x127;lijiet Derivattivi bba&#x17C;ati fuqu, <br>
&#x2014; tikkomunika lill-pubbliku, inklu&#x17C; id-dritt li tag&#x127;mel disponibbli jew turi lill-pubbliku x-Xog&#x127;ol jew kopji tieg&#x127;u u li t&#x127;addem ix-Xog&#x127;ol pubblikament, skont ma jkun il-ka&#x17C;,<br>
&#x2014; tiddistribwixxi x-Xog&#x127;ol jew kopji tieg&#x127;u, <br>
&#x2014; issellef u tikri x-Xog&#x127;ol jew kopji tieg&#x127;u, <br>
&#x2014; tissubli&#x10B;enzja d-drittijiet tal-awtur fix-Xog&#x127;ol jew kopji tieg&#x127;u. <br>
Dawk id-drittijiet jistg&#x127;u ji&#x121;u e&#x17C;er&#x10B;itati fi kwalunkwe midja, supporti u formati, kemm dawk mag&#x127;rufin b&#x127;alissa kif ukoll dawk li ji&#x121;u skoperti aktar tard, sakemm tippermetti l-li&#x121;i applikabbli. Fil-pajji&#x17C;i fejn japplikaw id-drittijiet morali, l-Awtorit&#xE0; li to&#x127;ro&#x121; il-Li&#x10B;enzja tirrinunzja d-dritt tag&#x127;ha li te&#x17C;er&#x10B;ita d-dritt morali sal-limitu li tippermetti l-li&#x121;i sabiex il-li&#x10B;enzja tad-drittijiet ekonomi&#x10B;i elenkati hawn fuq tkun effettiva. L-Awtorit&#xE0; li to&#x127;ro&#x121; il-Li&#x10B;enzja tag&#x127;ti lid-Detentur tal-Li&#x10B;enzja drittijiet ta&#x27; u&#x17C;u, &#x127;ielsa mid-drittijiet tal-awtur u mhux esklussivi g&#x127;al kwalunkwe brevett mi&#x17C;mum mill-Awtorit&#xE0; li to&#x127;ro&#x121; il-Li&#x10B;enzja, sa fejn huwa me&#x127;tie&#x121; sabiex jintu&#x17C;aw id- drittijiet mog&#x127;tija fuq ix-Xog&#x127;ol permezz ta&#x27; din il-Li&#x10B;enzja. <br>
<br>
3.Il-Komunikazzjoni tal-Kodi&#x10B;i tas-Sors <br>
L-Awtorit&#xE0; li to&#x127;ro&#x121; il-Li&#x10B;enzja tista&#x27; tipprovdi x-Xog&#x127;ol jew fl-g&#x127;amla tal-Kodi&#x10B;i tas-Sors, jew b&#x127;ala Kodi&#x10B;i E&#x17C;egwibbli. Jekk ix-Xog&#x127;ol ji&#x121;i pprovdut b&#x127;ala Kodi&#x10B;i E&#x17C;egwibbli, l-Awtorit&#xE0; li to&#x127;ro&#x121; il-Li&#x10B;enzja tipprovdi wkoll kopja li tista&#x27; tinqara minn magna tal-Kodi&#x10B;i tas-Sors tax-Xog&#x127;ol flimkien ma&#x27; kull kopja tax-Xog&#x127;ol li l-Awtorit&#xE0; li to&#x127;ro&#x121; il-Li&#x10B;enzja tiddistribwixxi jew tindika, f&#x27;avvi&#x17C; li jin&#x127;are&#x121; wara l-avvi&#x17C; tad-drittijiet tal-awtur mehmu&#x17C; max-Xog&#x127;ol, repo&#x17C;itorju fejn il-Kodi&#x10B;i tas-Sors ikun a&#x10B;&#x10B;essibbli fa&#x10B;ilment u bil-libert&#xE0; sakemm l-Awtorit&#xE0; li to&#x127;ro&#x121; il-Li&#x10B;enzja tkompli tiddistribwixxi jew tikkomunika x-Xog&#x127;ol. <br>
<br>
4.Limitazzjonijiet fuq id-drittijiet tal-awtur <br>
Ma hemm xejn f&#x27;din il-Li&#x10B;enzja li huwa intenzjonat li j&#x10B;a&#x127;&#x127;ad lid-Detentur tal-Li&#x10B;enzja mill-benefi&#x10B;&#x10B;ji ta&#x27; kwalunkwe e&#x10B;&#x10B;ezzjoni jew limitazzjoni g&#x127;ad-drittijiet esklussivi tad-detenturi tad-drittijiet fix-Xog&#x127;ol, jew mill-e&#x17C;awriment ta&#x27; dawk id-drittijiet jew ta&#x27; limitazzjonijiet o&#x127;rajn applikabbli g&#x127;alihom. <br>
<br>
5.Obbligi tad-Detentur tal-Li&#x10B;enzja <br>
L-g&#x127;oti tad-drittijiet imsemmija hawn fuq huwa so&#x121;&#x121;ett g&#x127;al xi restrizzjonijiet u obbligi imposti fuq id-Detentur tal- Li&#x10B;enzja. Dawk l-obbligi huma kif &#x121;ej: <br>
<br>
Dritt ta&#x27; attribuzzjoni: Id-Detentur tal-Li&#x10B;enzja g&#x127;andu j&#x17C;omm s&#x127;a&#x127; l-avvi&#x17C;i kollha tad-drittijiet tal-awtur, brevetti jew trademarks u l-avvi&#x17C;i kollha li jirreferu g&#x127;al-Li&#x10B;enzja u g&#x127;ar-rinunzja ta&#x27; garanziji. Id-Detentur tal-Li&#x10B;enzja g&#x127;andu jinkludi kopja ta&#x27; tali avvi&#x17C;i u kopja tal-Li&#x10B;enzja ma&#x27; kull kopja tax-Xog&#x127;ol li jiddistribwixxi jew jikkomunika. Id-Detentur tal-Li&#x10B;enzja g&#x127;andu jara li kull Xog&#x127;ol Derivattiv jkollu avvi&#x17C;i prominenti li jistqarru li x-Xog&#x127;ol &#x121;ie mmodifikat u d-data tal-modifika. <br>
<br>
Klaw&#x17C;ola ta&#x27; copyleft: Jekk id-Detentur tal-Li&#x10B;enzja jiddistribwixxi jew jikkomunika kopji tax-Xog&#x127;lijiet Ori&#x121;inali jew Xog&#x127;lijiet Derivattivi, din id-Distribuzzjoni jew Komunikazzjoni ssir skont it-termini ta&#x27; din il-Li&#x10B;enzja jew ta&#x27; ver&#x17C;joni sussegwenti ta&#x27; din il-Li&#x10B;enzja, sakemm ix-Xog&#x127;ol Ori&#x121;inali ma jkunx distribwit espressament biss skont din il-ver&#x17C;joni tal-Li&#x10B;enzja &#x2014; pere&#x17C;empju billi jikkomunika &#x201C;EUPL v. 1.2 biss&#x201D;. Id-Detentur tal-Li&#x10B;enzja (li mbag&#x127;ad isir l-Awtorit&#xE0; li to&#x127;ro&#x121; il-Li&#x10B;enzja) ma jista&#x27; joffri jew jimponi l-ebda terminu jew kundizzjoni addizzjonali dwar ix-Xog&#x127;ol jew Xog&#x127;ol Derivattiv li jbiddlu jew jillimitaw it-termini tal-Li&#x10B;enzja. <br>
<br>
Klaw&#x17C;ola ta&#x27; kompatibbilt&#xE0;: Jekk id-Detentur tal-Li&#x10B;enzja Jiddistribwixxi jew Jikkomunika Xog&#x127;lijiet Derivattivi jew kopji tag&#x127;hom ibba&#x17C;ati kemm fuq ix-Xog&#x127;ol Ori&#x121;inali kif ukoll fuq xog&#x127;ol ie&#x127;or mog&#x127;ti li&#x10B;enzja permezz ta&#x27; Li&#x10B;enzja Kompatibbli, din id-Distribuzzjoni jew Komunikazzjoni tista&#x27; issir skont it-termini ta&#x27; din il-Li&#x10B;enzja Kompatibbli. G&#x127;all- finijiet ta&#x27; din il-Klaw&#x17C;ola, &#x201C;Li&#x10B;enzja Kompatibbli&#x201D; tirreferi g&#x127;al-li&#x10B;enzji elenkati fl-appendi&#x10B;i mehmu&#x17C;a ma&#x27; din il-Li&#x10B;enzja. Jekk l-obbligi tad-Detentur tal-Li&#x10B;enzja skont il-Li&#x10B;enzja Kompatibbli jmorru kontra l-obbligi tieg&#x127;u skont din il-Li&#x10B;enzja, l-obbligi tal-Li&#x10B;enzja Kompatibbli g&#x127;andhom jipprevalu. <br>
<br>
Il-forniment tal-Kodi&#x10B;i tas-Sors: Waqt id-distribuzzjoni jew komunikazzjoni ta&#x27; kopji tax-Xog&#x127;ol, id-Detentur tal- Li&#x10B;enzja jipprovdi kopja tal-Kodi&#x10B;i tas-Sors li tinqara bil-magna jew inkella jindika repo&#x17C;itorju fejn dan is-Sors ikun disponibbli fa&#x10B;ilment u ming&#x127;ajr restrizzjonijiet sakemm id-Detentur tal-Li&#x10B;enzja jkompli jiddistribwixxi jew jikkomunika x-Xog&#x127;ol. <br>
<br>
Protezzjoni Legali: Din il-Li&#x10B;enzja ma tag&#x127;tix permess g&#x127;all-u&#x17C;u ta&#x27; ismijiet kummer&#x10B;jali, trademarks, marki tas-servizz, jew ismijiet tal-Awtorit&#xE0; li to&#x127;ro&#x121; il-Li&#x10B;enzja, minbarra kif me&#x127;tie&#x121; g&#x127;al u&#x17C;u ra&#x121;onevoli u normali biex tiddeskrivi l- ori&#x121;ini tax-Xog&#x127;ol u biex tirriprodu&#x10B;i l-kontenut tal-avvi&#x17C; tad-drittijiet tal-awtur. <br>
<br>
6.Katina ta&#x27; Awturi <br>
L-Awtorit&#xE0; ori&#x121;inali li to&#x127;ro&#x121; il-Li&#x10B;enzja tiggarantixxi li d-dritt tal-awtur fuq ix-Xog&#x127;ol Ori&#x121;inali mog&#x127;tija hawn ta&#x127;t huwa l-proprjet&#xE0; tag&#x127;ha jew li&#x10B;enzjat lilha u li g&#x127;andha l-poter u l-awtorit&#xE0; li tag&#x127;ti l-Li&#x10B;enzja. Kull Kontributur jiggarantixxi li d-dritt tal-awtur fuq il-modifiki li jag&#x127;mel fix-Xog&#x127;ol huwa l-proprjet&#xE0; tieg&#x127;u jew li huma mog&#x127;tija lilu permezz ta&#x27; li&#x10B;enzja u li g&#x127;andu l-poter u l-awtorit&#xE0; li jag&#x127;ti l-Li&#x10B;enzja. Kull darba li Inti ta&#x10B;&#x10B;etta l-Li&#x10B;enzja, l-Awtorit&#xE0; ori&#x121;inali li tkun &#x127;ar&#x121;et il-Li&#x10B;enzja u l-Kontributuri sussegwenti jag&#x127;tu li&#x10B;enzja Lilek g&#x127;all-kontributi tag&#x127;hom g&#x127;ax-Xog&#x127;ol, skont it-termini ta&#x27; din il-Li&#x10B;enzja.<br>
<br>
7.Rinunzja ta&#x27; Garanzija <br>
Ix-Xog&#x127;ol huwa xog&#x127;ol li g&#x127;adu g&#x127;addej, li jittejjeb kontinwament permezz ta&#x27; Kontributuri numeru&#x17C;i. Mhuwiex xog&#x127;ol lest u g&#x127;alhekk jista&#x27; jkollu difetti jew &#x201C;bugs&#x201D; inerenti f&#x27;dan it-tip ta&#x27; &#x17C;vilupp. G&#x127;al din ir-ra&#x121;uni, ix-Xog&#x127;ol ji&#x121;i pprovdut permezz tal-Li&#x10B;enzja fuq ba&#x17C;i &#x201C;tale quale&#x201D; u ming&#x127;ajr garanziji ta&#x27; kwalunkwe tip dwar ix-Xog&#x127;ol, inklu&#x17C; ming&#x127;ajr limitazzjonijiet, kummer&#x10B;jabilit&#xE0;, adegwatezza g&#x127;al xi skop partikolari, assenza ta&#x27; difetti jew &#x17C;balji, akkuratezza, nuqqas ta&#x27; vjolazzjoni ta&#x27; drittijiet ta&#x27; proprjet&#xE0; intellettwali minbarra d-drittijiet tal-awtur kif stabbiliti bl-Artikolu 6 ta&#x27; din il-Li&#x10B;enzja. Ir-rinunzja tal-garanzija hija parti essenzjali tal-Li&#x10B;enzja u kundizzjoni g&#x127;all-g&#x127;oti ta&#x27; kwalunkwe dritt g&#x127;ax-Xog&#x127;ol. <br>
<br>
8.Rinunzja ta&#x27; Responsabbilt&#xE0; <br>
G&#x127;ajr fil-ka&#x17C;ijiet ta&#x27; kondotta &#x127;a&#x17C;ina volontarja jew ta&#x27; &#x127;sarat ikka&#x121;unati direttament lil persuni naturali, l-Awtorit&#xE0; li to&#x127;ro&#x121; il-Li&#x10B;enzja fl-ebda ka&#x17C; ma tista&#x27; tin&#x17C;amm responsabbli g&#x127;al kwalunkwe &#x127;sara diretta jew indiretta, materjali jew morali, ta&#x27; kwalunkwe xorta, li tirri&#x17C;ulta mil-Li&#x10B;enzja jew mill-u&#x17C;u tax-Xog&#x127;ol, fosthom ming&#x127;ajr limitazzjoni, &#x127;sarat g&#x127;at-telf ta&#x27; avvjament, waqfien mix-xog&#x127;ol, waqfien jew &#x127;sara tal-kompjuter, telf ta&#x27; data jew &#x127;sara kummer&#x10B;jali, ukoll jekk l-Awtorit&#xE0; li to&#x127;ro&#x121; il-Li&#x10B;enzja &#x121;iet av&#x17C;ata dwar il-possibbilt&#xE0; ta&#x27; tali &#x127;sara. Madankollu, l-Awtorit&#xE0; li to&#x127;ro&#x121; il- Li&#x10B;enzja tkun responsabbli skont il-li&#x121;ijiet statutorji dwar ir-responsabbilt&#xE0; tal-prodott, sakemm dawn il-li&#x121;ijiet japplikaw g&#x127;ax-Xog&#x127;ol. <br>
<br>
9.Ftehimiet Addizzjonali <br>
Waqt id-distribuzzjoni tax-Xog&#x127;ol, tista&#x27; tag&#x127;&#x17C;el li tikkonkludi ftehim addizzjonali, li jiddefinixxi l-obbligi jew is-servizzi li huma konsistenti ma&#x27; din il-Li&#x10B;enzja. Madankollu, jekk ta&#x10B;&#x10B;etta tali obbligi, Inti tista&#x27; ta&#x121;ixxi biss f&#x27;ismek stess u bir- responsabbilt&#xE0; tieg&#x127;ek biss, mhux f&#x27;isem l-Awtorit&#xE0; ori&#x121;inali li tkun &#x127;ar&#x121;et il-Li&#x10B;enzja jew kwalunkwe Kontributur ie&#x127;or, u dan biss jekk Inti taqbel li tikkumpensa, tiddefendi, u &#x17C;&#x17C;omm &#x127;ieles kull Kontributur g&#x127;al kwalunkwe obbligazzjoni attwali, jew talba kontra tali Kontributur bil-fatt li Inti a&#x10B;&#x10B;ettajt kwalunkwe tali garanzija jew responsabbilt&#xE0; addizzjonali. <br>
<br>
10.A&#x10B;&#x10B;ettazzjoni tal-Li&#x10B;enzja <br>
Tista&#x27; ta&#x10B;&#x10B;etta d-dispo&#x17C;izzjonijiet ta&#x27; din il-Li&#x10B;enzja billi tikklikkja l-buttuna &#x201C;Naqbel&#x201D; ta&#x127;t qieg&#x127; it-tieqa li turi t-test ta&#x27; din il-Li&#x10B;enzja, jew billi taqbel b&#x27;xi mod simili ie&#x127;or, skont ir-regoli tal-li&#x121;i applikabbli. Billi tikklikkja l-buttuna, Inti tkun qed tindika l-a&#x10B;&#x10B;ettazzjoni &#x10B;ara u irrevokabbli tieg&#x127;ek g&#x127;al din il-Li&#x10B;enzja bit-termini u l-kundizzjonijiet kollha tag&#x127;ha. Bl-istess mod, Inti ta&#x10B;&#x10B;etta din il-Li&#x10B;enzja u t-termini u l-kundizzjonijiet kollha tag&#x127;ha b&#x27;mod irrevokabbli billi te&#x17C;er&#x10B;ita kwalunkwe dritt mog&#x127;ti Lilek bl-Artikolu 2 ta&#x27; din il-Li&#x10B;enzja, b&#x127;all-u&#x17C;u tax-Xog&#x127;ol, il-&#x127;olqien minnek ta&#x27; Xog&#x127;ol Derivattiv jew id-Distribuzzjoni jew Komunikazzjoni Tieg&#x127;ek tax-Xog&#x127;ol jew kopji tieg&#x127;u. <br>
<br>
11.Informazzjoni g&#x127;all-pubbliku <br>
Fil-ka&#x17C; ta&#x27; kwalunkwe Distribuzzjoni jew Komunikazzjoni tax-Xog&#x127;ol permezz ta&#x27; komunikazzjoni elettronika Minnek (pere&#x17C;empju, billi toffri li tni&#x17C;&#x17C;el ix-Xog&#x127;ol minn post remot) il-mezzi ta&#x27; distribuzzjoni jew il-midja (pere&#x17C;empju, sit web) g&#x127;andhom tal-anqas jipprovdu g&#x127;all-pubbliku t-tag&#x127;rif me&#x127;tie&#x121; bil-li&#x121;i applikabbli dwar l-identifikazzjoni u l- indirizz tal-Awtorit&#xE0; li to&#x127;ro&#x121; il-Li&#x10B;enzja, il-Li&#x10B;enzja u l-mod kif tista&#x27; tkun a&#x10B;&#x10B;essibbli, konklu&#x17C;a, ma&#x127;&#x17C;una u riprodotta mid-Detentur tal-Li&#x10B;enzja.<br>
<br>
12.Terminazzjoni tal-Li&#x10B;enzja <br>
Il-Li&#x10B;enzja u d-drittijiet mog&#x127;tija hawn jispi&#x10B;&#x10B;aw awtomatikament mal-ksur tal-kundizzjonijiet tal-Li&#x10B;enzja mid-Detentur tal-Li&#x10B;enzja. Terminazzjoni b&#x127;al din ma ttemmx il-li&#x10B;enzji ta&#x27; kwalunkwe persuna li tkun ir&#x10B;eviet ix-Xog&#x127;ol mid-Detentur tal-Li&#x10B;enzja skont il-Li&#x10B;enzja, sakemm tali persuni jibqg&#x127;u f&#x27;konformit&#xE0; s&#x127;i&#x127;a mal-Li&#x10B;enzja. <br>
<br>
13.Mixxellanju <br>
Ming&#x127;ajr pre&#x121;udizzju g&#x127;all-Artikolu 9 hawn fuq, il-Li&#x10B;enzja tirrappre&#x17C;enta l-ftehim s&#x127;i&#x127; bejn il-Partijiet rigward ix- Xog&#x127;ol. Jekk kwalunkwe dispo&#x17C;izzjoni tal-Li&#x10B;enzja ma tkunx valida jew infurzabbli bil-li&#x121;i applikabbli, dan ma jaffettwax il- validit&#xE0; jew l-infurzar tal-Li&#x10B;enzja kollha kemm hi. Tali dispo&#x17C;izzjoni tinftiehem jew tkun riformata b&#x27;tali mod kif me&#x127;tie&#x121; biex tkun valida u infurzabbli. Il-Kumissjoni Ewropea tista&#x27; tippubblika ver&#x17C;jonijiet b&#x27;lingwi o&#x127;ra jew ver&#x17C;joni &#x121;dida ta&#x27; din il-Li&#x10B;enzja jew ver&#x17C;jonijiet a&#x121;&#x121;ornati tal-Appendi&#x10B;i, sakemm dan ikun me&#x127;tie&#x121; u ra&#x121;onevoli, ming&#x127;ajr ma tnaqqas l-ambitu tad-drittijiet mog&#x127;tija bil-Li&#x10B;enzja. Ver&#x17C;jonijiet &#x121;odda tal-Li&#x10B;enzja ji&#x121;u ppublikati b&#x27;numru uniku tal-ver&#x17C;joni. Il-ver&#x17C;jonijiet kollha ta&#x27; din il-Li&#x10B;enzja bil-lingwi differenti, approvati mill-Kummissjoni Ewropea, g&#x127;andhom valur identiku. Il-Partijiet jistg&#x127;u jutilizzaw il-ver&#x17C;joni bil-lingwa tal-g&#x127;a&#x17C;la tag&#x127;hom. <br>
<br>
14.&#x120;urisdizzjoni <br>
Ming&#x127;ajr pre&#x121;udizzju g&#x127;al ftehim spe&#x10B;ifiku bejn il-partijiet, <br>
&#x2014; kwalunkwe tilwim li jirri&#x17C;ulta mill-interpretazzjoni ta&#x27; din il-Li&#x10B;enzja li jista&#x27; jqum bejn l-istituzzjonijiet, korpi, uffi&#x10B;&#x10B;ji jew a&#x121;enziji tal-Unjoni Ewropea, b&#x127;ala l-Awtorit&#xE0; li to&#x127;ro&#x121; il-Li&#x10B;enzja, u kwalunkwe Detentur tal-Li&#x10B;enzja, ikun so&#x121;&#x121;ett g&#x127;all-&#x121;uri&#x17C;dizzjoni tal-Qorti tal-&#x120;ustizzja tal-Unjoni Ewropea, kif stabbilit bl-Artikolu 272 tat-Trattat li jistabbilixxi l-Unjoni Ewropea. <br>
&#x2014; kwalunkwe tilwim li jista&#x27; jqum bejn Partijiet o&#x127;rajn, u li jirri&#x17C;ulta mill-interpretazzjoni ta&#x27; din il-Li&#x10B;enzja, ikun so&#x121;&#x121;ett g&#x127;all-&#x121;uri&#x17C;dizzjoni esklussiva tal-qorti kompetenti fil-post ta&#x27; residenza tal-Awtorit&#xE0; tal-Li&#x10B;enzja jew fejn huwa stabbilit in-negozju primarju tag&#x127;ha. <br>
<br>
15.Li&#x121;i applikabbli <br>
Ming&#x127;ajr pre&#x121;udizzju g&#x127;al ftehim spe&#x10B;ifiku bejn il-partijiet, <br>
&#x2014; Din il-Li&#x10B;enzja g&#x127;andha tkun irregolata mil-li&#x121;i tal-Istat Membru tal-Unjoni Ewropea fejn l-Awtorit&#xE0; li to&#x127;ro&#x121; il- Li&#x10B;enzja hija residenti jew g&#x127;andha l-uffi&#x10B;&#x10B;ju rre&#x121;istrat tag&#x127;ha, <br>
&#x2014; din il-li&#x10B;enzja g&#x127;andha tkun irregolata mil-Li&#x121;i Bel&#x121;jana jekk minn jo&#x127;ro&#x121; il-li&#x10B;enzja ma jkollux sede, residenza jew uffi&#x10B;&#x10B;ju rre&#x121;istrat fi Stat Membru tal-Unjoni Ewropea.<br>
<br>
<br>
Appendi&#x10B;i<br>
&#x201C;Li&#x10B;enzji Kompatibbli&#x201D; skont l-Artikolu 5 tal-EUPL huma: <br>
&#x2014; GNU General Public License (GPL) v. 2, v. 3 <br>
&#x2014; GNU Affero General Public License (AGPL) v. 3 <br>
&#x2014; Open Software License (OSL) v. 2.1, v. 3.0 <br>
&#x2014; Eclipse Public License (EPL) v. 1.0 <br>
&#x2014; CeCILL v. 2.0, v. 2.1 <br>
&#x2014; Mozilla Public Licence (MPL) v. 2 <br>
&#x2014; GNU Lesser General Public Licence (LGPL) v. 2.1, v. 3 <br>
&#x2014; Creative Commons Attribution-ShareAlike v. 3.0 Unported (CC BY-SA 3.0) g&#x127;al xog&#x127;lijiet g&#x127;ajr minn softwer <br>
&#x2014; European Union Public Licence (EUPL) v. 1.1, v. 1.2 <br>
&#x2014; Qu&#xE9;bec Free and Open-Source Licence &#x2014; Reciprocity (LiLiQ-R) jew Strong Reciprocity (LiLiQ-R+).<br>
Il-Kummissjoni Ewropea tista&#x27; ta&#x121;&#x121;orna dan l-Appendi&#x10B;i g&#x127;al ver&#x17C;jonijiet sussegwenti tal-li&#x10B;enzji hawn fuq imsemmija ming&#x127;ajr ma tipprodu&#x10B;i ver&#x17C;joni &#x121;dida tal-EUPL, sakemm ji&#x121;u pprovduti d-drittijiet garantiti fl-Artikolu 2 ta&#x27; din il-Li&#x10B;enzja u ji&#x121;i protett minn approprjazzjoni esklu&#x17C;iva l-Kodi&#x10B;i Sors kopert. <br>
Kull tibdil jew &#x17C;ieda ulterjuri g&#x127;al dan l-Appendi&#x10B;i je&#x127;tie&#x121; produzzjoni ta&#x27; ver&#x17C;joni &#x121;dida tal-EUPL.  19.5.2017 L 128/64 Il-&#x120;urnal Uffi&#x10B;jali tal-Unjoni Ewropea MT   </tt><hr><p><a href="../">See more licenses here</a>.</p><p><font color="black"><center>&#x2605;</center></font></p><div style="text-align:right"><a href="https://cd5k.net/tau/">&tau;</a></div></body></html><script src="../../script.js"></script>
<script src="../../ruffle/ruffle.js"></script>
    </body>
</html>